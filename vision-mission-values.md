## Wizja

Jak wyobrażam sobie siebie, moje życie i moje otoczenie.

Jestem bogaty. Mam bogate życie rodzinne, zawodowe, duchowe i umysłowe. Pracuję nad czymś co sprawia mi przyjemność i pomaga ludziom. Tworzę. Dzielę się wiedzą. Moja praca i życie sprawia ze ja i moja rodzina jesteśmy bezpieczni finansowo i żyjemy w luksusie. Jestem dobry dla innych, pomocny. Ludzie mnie lubią i szanują. Mam dużo znajomych, ludzie mnie rozpoznają.

Żyję w pięknym miejscu z moją kochaną rodziną i cieszymy się życiem. Nasze życie jest ciekawe i inspirujące.

## Misja

Twórz (firmy, usługi, produkty), inwestuj (giełda, technologie, nieruchomości) i dziel się wiedzą. Bądź wspaniałym ojcem, mężem, bratem, synem, kolegą. Zbuduj “dom” pełen miłości i przyjaźni. Twórz i dziel się dobrem.

## Wartości

1. **Równowaga fizyczna, psychiczna i umysłowa** - zapewniaj sobie czas na sport, dbaj o dietę i o swoje emocje. Rower, psychoterapia, mindfulness, medytacja, zbilansowana dieta i czas na rozwój intelektualny (np. książki, spotkania, konferencje). Bez zdrowia fizycznego i psychicznego, nie da się osiągnąć żadnych celów. Pamiętaj o regularnych wizytach u lekarza i stomatologa. Zaplanuj regularne wizyty u masażysty. Rozciągaj się, ćwicz wytrzymałość i siłę fizyczną.
2. **Czas i życie** - czas to największa wartość jaką mam. Nie da się go odkupić. Szanuj swój ograniczony czas i swoje życie. Nic nie jest ważniejsze niż Twoje życie i Twój czas (poza życiem i czasem rodziny). Nie marnuj czasu na głupoty, ale daj sobie czas na odpoczynek. Ostrożnie wybieraj w co inwestujesz swój czas. Nie przedkładaj pracy czy idei nad swoje życie i swój czas. Czas w pracy wyceniaj odpowiednio i pobieraj za to opłatę. Work/life balance.
3. **Rodzina, znajomi, ludzie, relacje** - ostatecznie nic tak nie przynosi szczęścia jak relacje z bliskimi ludźmi. Żadne pieniądze nie dadzą takiej satysfakcji z życia i szczęścia jak bliskość drugiego człowieka, przyjaźń i miłość. Inwestuj w relacje i w autentyczną bliskość 
4. **Rozwój osobisty** - pracuj żeby się uczyć, a nie dla pieniędzy. Rozwijaj swoje umiejętności. Bądź ciekawy. Aplikuj swoją wiedzę i eksperymentuj. Nie bój się popełniać błędów.
5. **Wolność** - finansowa / osobista / poglądów. “Brak szefów”. 
6. **Szczęście** - samorealizacja / uznanie / bliskie relacje / pasja / flow / niezależność / życie w zgodzie z wartościami / życie na swoich zasadach
7. **Pieniądze i majątek** - osiągnij niezależność finansową przed 50 rokiem życia. Niezależność = możliwość przeżycia na wysokim poziomie bez pracy reszty życia (czyli 50 lat). Rozwijaj swoje umiejętności finansowe. Inwestuj. Myśl kreatywnie jak zdobyć pieniądze robiąc jak najmniej.

## Normy

1. **Szczerość, bezpośredniość i transparentność**
2. **Kreatywność, innowacyjność**
3. **Generalista, nie specjalista**
4. **Otwartość i pewność**. Otwarta głową. Słuchaj co inni maja do powiedzenia, ucz się i przyjmuj krytykę. Jednocześnie wierz w siebie i bądź pewny tego co robisz. Nie pozwól innym zmienić Twojego zdania “ot tak”.
5. **Podejmuj ryzyko i eksperymentuj**
6. **Deleguj**
7. **Bądź ciekawy, ucz się. Ucz się szybko.**
